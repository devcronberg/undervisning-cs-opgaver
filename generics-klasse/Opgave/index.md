# Generic (klasse)

Du skal skabe en konsol applikation med et simpelt arve hierarki – Person, Instruktør og Kursist. Tilføj selv simple egenskaber (Navn, KursistId, NøgleId eller lignende til klasserne).

Herefter skal du skabe en klasse Personer1 som indeholder en liste (List) af Person (og dermed også af Instruktør eller Kursist), og en metode Tilføj som tilføjer en Person (og dermed Instruktør eller Kursist). 

Opret så en ny klasse Personer2 og gør den generisk (class Personer2\<T\>), og tilret både listen og metoden til at arbejde med T i stedet for Person.

Prøv dem begge i Main(). Kan du se forskellen på de to klasser?

Opret slutteligt en klasse Personer3 på samme måde som Personer2 (generisk), men sørg for at den generisk type kun er Person (og dermed Instruktør og Kursist).
Prøv dem alle i Main().

Kan du se forskellen på Personer2 og Personer3?

<!-- footerstart -->
> Denne opgave må ikke benyttes uden tilladelse fra Michell Cronberg (michell@cronberg.dk)
<!-- footerslut -->
